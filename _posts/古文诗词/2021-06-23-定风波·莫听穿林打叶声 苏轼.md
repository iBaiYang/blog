---
layout: post
categories: 古文诗词
title: 定风波·莫听穿林打叶声 
author: 苏轼
---
* content
{:toc}

## 正文

### 序

三月七日，沙湖道中遇雨，雨具先去，同行皆狼狈，余独不觉。已而遂晴，故作此。

### 诗

莫听穿林打叶声，何妨吟啸且徐行。

竹杖芒鞋轻胜马，谁怕？一蓑烟雨任平生。

料峭春风吹酒醒，微冷，山头斜照却相迎。

回首向来萧瑟处，归去，也无风雨也无晴。


## 参考资料

定风波·莫听穿林打叶声   古诗文网 <https://so.gushiwen.org/shiwenv_6b30455fdd3c.aspx>

