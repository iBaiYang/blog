---
layout: post
categories: 古文诗词
title: 岳飞 文集
author: 岳飞 文集
---
* content
{:toc}

## 满江红·写怀

怒发冲冠，凭栏处、潇潇雨歇。

抬望眼，仰天长啸，壮怀激烈。

三十功名尘与土，八千里路云和月。

莫等闲，白了少年头，空悲切！(栏 通：阑)



靖康耻，犹未雪。臣子恨，何时灭！

驾长车，踏破贺兰山缺。

壮志饥餐胡虏肉，笑谈渴饮匈奴血。

待从头、收拾旧山河，朝天阙。(壮志 一作：壮士；山缺 一作：山阙) 




<br/><br/><br/><br/><br/>
## 参考资料

满江红·写怀  古诗文网 <https://so.gushiwen.org/shiwenv_19f9f352c186.aspx>