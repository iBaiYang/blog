---
layout: post
categories: 古文诗词
title: 凉州词二首
author: 王之涣
---
* content
{:toc}

## 其一

黄河远上白云间，一片孤城万仞山。

羌笛何须怨杨柳，春风不度玉门关。

### 鉴赏

历代评价：

《唐诗训解》：句奇，意奇。

《唐诗正声》：吴逸一评：神气内敛，骨力全融，意沉而调响。满目征人苦情，妙在含蓄不露。

《诗境浅说续编》：此诗前二句之壮采，后二句之深情，宜其传遍旗亭，推为绝唱也。

## 其二

单于北望拂云堆，杀马登坛祭几回。

汉家天子今神武，不肯和亲归去来。

## 参考资料

凉州词二首  古诗文网 <https://so.gushiwen.org/shiwenv_96da51114a58.aspx>

