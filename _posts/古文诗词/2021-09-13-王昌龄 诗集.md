---
layout: post
categories: 古文诗词
title: 王昌龄 诗集
author: 王昌龄
---
* content
{:toc}

## 从军行

青海长云暗雪山，孤城遥望玉门关。

黄沙百战穿金甲，不破楼兰终不还！

## 出塞

秦时明月汉时关，万里长征人未还。

但使龙城飞将在，不教胡马度阴山。

### 鉴赏

历代评价：

《批点唐音》：惨淡可伤。音律虽柔。终是盛唐骨格。

《网师园唐诗笺》：悲壮浑成，应推绝唱。

## 长信秋词五首

### 其一

金井梧桐秋叶黄，珠帘不卷夜来霜。

熏笼玉枕无颜色，卧听南宫清漏长。

### 其二

高殿秋砧响夜阑，霜深犹忆御衣寒。

银灯青琐裁缝歇，还向金城明主看。

### 其三

奉帚平明金殿开，且将团扇共徘徊。

玉颜不及寒鸦色，犹带昭阳日影来。

### 其四

真成薄命久寻思，梦见君王觉后疑。

火照西宫知夜饮，分明复道奉恩时。

### 其五

长信宫中秋月明，昭阳殿下捣衣声。

白露堂中细草迹，红罗帐里不胜情。




## 参考资料

出塞  古诗文网 <https://so.gushiwen.cn/shiwenv_b9e14c6e09aa.aspx>

七绝第一 <https://mp.weixin.qq.com/s/c8j8D1vxC6_7LXO1z11cZw>

长信秋词五首  古诗文网 <https://so.gushiwen.cn/shiwenv_b72d7cb4a548.aspx>

古代最风雅的十个地名，它们演变成现在是哪些城市 <https://mp.weixin.qq.com/s/7QBbePXuaadQ9uEk_QSaIg>
